# -*- mode: mandoku-view; -*-
#+TITLE: 西臺集
#+DATE: 2015-08-24 23:55:04.075310
#+PROPERTY: ID KR4d0115
#+PROPERTY: BASEEDITION WYG    
#+PROPERTY: JUAN 卷二十
<pb:KR4d0115_WYG_020-1a>¶
欽定四庫全書¶
　西臺集巻二十¶
　　　　　　　　　　　　宋　畢仲游　撰¶
　七言律詩¶
　　興龍節¶
簪笏千官拱帝宸四方同日燕君恩五絃度曲南風應¶
萬夀稱觴北極尊金奏無譁覃雨露瑤圖有算比乾坤¶
願為善頌賡天保如日如山萬子孫¶
<pb:KR4d0115_WYG_020-1b>¶
　　羅山即事¶
吏情臨老盍偷閒異縣人風倦往還古屋半摧元是塜¶
重岡相帯不成山昇平是處容餬口應接非心秪強顔¶
早晚騎鯨跨滄海欲抛簪笏寄人間¶
　　信陽軍筵設樂口號二首¶
談笑西州塞上春歸來不薄兩朱輪功名致主期三代¶
忠孝傳家第一人御史平生能許國將軍未老肯謀身¶
義陽今與淮陽比汲孺當年亦諫臣¶
<pb:KR4d0115_WYG_020-2a>¶
曽將行事著成書前世嘗聞近世無帝闕天門辭禁近¶
蜀山秦塞任崎嶇殿帷昔用書囊染皮几今隨道帽烏¶
忠孝成名生計懶義田十頃近蘇湖¶
　　至曹州値羅正之著作部夫河上有阻㑹合以詩¶
　　見意¶
百里傳書浪有期到頭樽俎恰相違春回通沇花爭發¶
冰泮明河客未歸年老無成今世有身閒不飲古人稀¶
諸公憐我如相問為道因循未拂衣(原注榖熟羅仲元/著作與定陶寜陵)¶
<pb:KR4d0115_WYG_020-2b>¶
(下邑諸宰皆相識也時/與正之同部夫河上)¶
　　内中考進士¶
北風吹雪舞長廊束帯三千筆陣忙地色不通金瑣澁¶
天香未散玉爐光龍墀暴漲詞源湧鶴駕迷空羽衛翔¶
三月漢庭重射策㡬人彈幘待王陽¶
　　入内考進士同考官唱和三首¶
早嵗成名地已尊徘徊五十始乗軒官同長孺寜居後¶
疏似王陽獨上言道氣鬱紆&KR0542;嶺秀詞源浩瀚峡江渾¶
<pb:KR4d0115_WYG_020-3a>¶
研朱共較公孫策坐覺文風似建元¶
未得還家意不忙日斜人散傍修廊白頭已向新吟懶¶
青眼相逢舊話長髙閣無聲沉晝漏側門有路想天章¶
聞公自謂忘懐者今日情懐豈昜忘¶
明光寓直偶然同八百儒衣度漢宫下筆春雷從地起¶
舉頭帝座在天中條陳不啻三千牘品藻今惟六七公¶
況是篇章容昜得好令編集附唐風¶
　　登瀛閣¶
<pb:KR4d0115_WYG_020-3b>¶
穿池引水事清幽水有寒魚釣艇浮慣識蓬萊好風月¶
裝成滄海舊汀洲波涵弱柳雙行影露裛衰荷半頃秋¶
從此東州富賓客非才先得從公遊¶
　　余除鑄錢使者居厚除尚書郎俄皆銷印即事二¶
　　首呈居厚¶
出處平生大致同中間得失等雞蟲髠髦昔似晋羣謝¶
華髪今成楚兩龍握有蘭香為子祟御無銅臭坐余窮¶
善和舊宅殘書巻只合連牀聴曉鐘¶
<pb:KR4d0115_WYG_020-4a>¶
病鴻垂翅噤無聲慣見虚弦莫浪驚二仲卜隣元不惡¶
兩生堅壁未嘗行出關誰識為周史入社猶堪伴洛英¶
都把首陽山占斷採薇到老沒人争¶
　　秦州道中¶
單車五月使西州行入秦關鳥䑕秋蘇季金多纔過洛¶
子房功大願封畱新詩欲報難開口舊物閒思若轉頭¶
邉戍移書謝妻子搗衣相寄不湏愁¶
　　别從事¶
<pb:KR4d0115_WYG_020-4b>¶
從事歸來半白頭吾今便欲别南州穿花載酒知難得¶
散髪行歌且自由官小恰為黄綬吏興濃思共赤松遊¶
莫嫌潁上生涯少㑹向焦陂買釣舟¶
　　潁州道中有感¶
異鄉聞説潁人賢我到常疑地使然江泛五程無險岸¶
馬行千里盡平川新禾狼籍團團穟逺樹婆娑簇簇煙¶
寄語汝隂官長道㑹須日上泛湖船¶
　　臨潁道中値雨¶
<pb:KR4d0115_WYG_020-5a>¶
野氣寒雲漫不收飄風送雨冷颼颼路長馬怯驚蹄滑¶
巢濕鴉飛打樹稠計拙甘為黄綬吏途窮空敝黒貂裘¶
閉門坐臥眞安穏吾道東西不自由¶
　　暫居河上獲從致政丈朝請之遊仰慕髙風因成¶
　　拙句¶
葛巾欹側鬢毛疎安穏掦雄宅一區縱酒偶然因客至¶
行歌渾不用人扶穠花嫩蕊何曾歇小榭幽亭亦勝無¶
春曰出郊惟跨馬牡丹纔發到西都¶
<pb:KR4d0115_WYG_020-5b>¶
　　清河閒居¶
書囊藥笈付妻孥解語嬌兒戲坐隅几淨飽㸔新印史¶
壁髙親挂舊山圖待憑風月招佳客豈有功名屬腐儒¶
小睡接䍦巾自落未甘散髪號狂夫¶
　　望春宋公第¶
宋公池館舊相招人比青松更後凋但怪麒麟猶素壁¶
不知祥鳯已丹霄賓筵揖譲雖分散儒館風流未寂寥¶
不比塡門並擁篲百年纔過卽聲銷¶
<pb:KR4d0115_WYG_020-6a>¶
　　題崇因寺¶
閒遊偶此共攀緣勝事誰能為我傳山鳥無巢任來往¶
溪流有石更潺湲路迷空谷寒生霧目極平林逺自煙¶
便是瀛州與方丈不知何處有飛仙¶
　　過天清寺¶
收拾閒官作伴來百年懐抱為君開髙標不數慈恩塔¶
逈眺如登單父臺料有神明扶岌嶪恍疑星斗接崔嵬¶
不妨痛飲相牽率待把生涯付酒杯¶
<pb:KR4d0115_WYG_020-6b>¶
　　曹南貢父學士席上¶
眞珠花小帖顋垂不分蘇州説杜韋漢殿香新初著體¶
楚宫腰怯未勝衣風林巢穏鸎雛嫩水閣梁髙燕子飛¶
欲作清詩答清唱恨無清思敵元暉¶
　　賀吕子進舎人告謝¶
金殿移班再拜歸門庭未冷又光輝百年相府風流在¶
三世詞臣際㑹稀應復異時當化筆莫畱同甲弊朝衣¶
似觀天上三階正又有文星入紫㣲¶
<pb:KR4d0115_WYG_020-7a>¶
　　次韻和子思舅¶
聞説幽居傍北溪莫將歸思作新詩未為野客隨翁去¶
應被山僧笑我癡近日病中為酒敵(原注舊有戒酒/之意方可為敵)他¶
年物外得禪師林泉漫有花開約借馬相從能㡬時¶
　　和陳子思舅探梅¶
曉過東堂探早梅山翁指處一枝開只憐舊路無人到¶
誰為新詩有意裁晩雪欺凌空自怨春風吹拂似相猜¶
更須催問今朝客有酒有花宜早來¶
<pb:KR4d0115_WYG_020-7b>¶
　　次韻蘇子瞻内翰入直鏁院賜官燭法酒¶
兼金作帯玉為郎夜步花塼拜賜忙綘蠟持來元未㸃¶
黄封纔破已聞香星隨燼落花猶在霜送杯深味更長¶
乞曉郤穿丹鳳入白麻宣對殿中央¶
　　和趙逹夫入試院¶
不帯書來倦日長詩傳新語似襄陽工夫不比唐風集¶
氣味如聞漢著香醉酒典衣吾已老賜袍奪錦子行將¶
憑詩更作騷人體為説幽蘭靜處芳¶
<pb:KR4d0115_WYG_020-8a>¶
　　和趙堯夫晨起¶
畱連夜色城中月造作秋聲雨後桐殘燭有花非目眩¶
宿酲無病似頭風未從丹竈遊方外且對黄粱説夢中¶
三十萬家天欲曉非烟非霧氣葱葱¶
　　次韻和應之判官寵示之作¶
青衫補綻髪鬅鬆未信無文可送窮醉入南山題石虎¶
夢回西洛賦驚鴻君才特起如秋鶚我病微吟若夏蟲¶
塲屋舊遊都老大可憐樂事轉頭空¶
<pb:KR4d0115_WYG_020-8b>¶
　　和呂紀常奉使契丹¶
雪壓胡沙老上庭春華雖減使華増且看意氣並人物¶
未説文章與吏能鞾淀早行圍曉月滹沱還渡坼春氷¶
紅牙新下都司誥異日應須五色綾¶
　　次韻和錢穆父提刑九日登鄆州樂郊¶
酒面吹花㸃客衣茱萸採盡葉離離蒼苔不掃迷三徑¶
緑竹長生任四時文㑹難逢嗟已散清歡昜失郤成悲¶
北垣龕石皆陳迹賴有曹南慰我思(原注樂郊有劉厚/父永叔聖俞貢父)¶
<pb:KR4d0115_WYG_020-9a>¶
(同賦詩刻石而/今惟貢父在)¶
　　和錢穆父舍人¶
簪笏三人共一班仙凡回首不相關連名花判圍宫硯¶
隔坐香焚暗博山紅藥對開堦兩畔紫宸入侍殿中間¶
更知外省文書少草罷詞頭閣老閒¶
　　寄鄆州李常武兼簡王希才先生須城王敦夫¶
胡髯洛面少知音㑹愛清閒忙至今負郭買田元有意¶
上書論事已無心參軍近日詩情老居士從來理性深¶
<pb:KR4d0115_WYG_020-9b>¶
若見須城王令尹為言憔悴白頭吟¶
　　寄歐蔡二家兄弟¶
人静身閒日月遲酒來誰共倒玻瓈吟如峴首山前過¶
醉似武陵溪畔迷新夢未曽離潁上舊交長是憶淮西¶
郡城到處頻行樂駟馬驢車理卻齊¶
　　和夷仲寄仲純叔弼¶
流水無聲凍未銷故人何日許相招霜花開徧城頭樹¶
月色應添淮上橋十載塵埃身碌碌百年杯酒意飄飄¶
<pb:KR4d0115_WYG_020-10a>¶
弟兄已有東歸意早晚同來採藥苗¶
　　和河南尹上清宫祈雪¶
旌旄十里駐邙山夜醮琳宮太古壇寶殿降眞方隠隠¶
大田彌望已漫漫撫封和氣通為潤載路歡謠不避寒¶
瓊苑玉樓扄大内惟瞻銀闕在雲端¶
　　和董十二司戸見寄¶
官居破屋兩三間佳客畱連我厚顔一月俸餘纔有酒¶
十分地僻卻無山折腰州縣慵來乆散髪江湖願未還¶
<pb:KR4d0115_WYG_020-10b>¶
不是清朝甘吏隠偶因多病伏安閒¶
　　次韻魏承議¶
翠柏相交夾路深閉門憔悴白頭吟曉風駕月粘天去¶
宿雨堆雲接地隂酒伴畱連非北道交情珍重比南金¶
近來髪落牙仍缺惟有如丹一寸心¶
　　次韻和貢父學士遊左山歸泛北湖¶
帶郭湖山歸故丘使君把作醉鄉遊僧軒愛客長開户¶
沙鳥迎人不避舟一塔清風來自逺三樓寒月影相畱¶
<pb:KR4d0115_WYG_020-11a>¶
酣歌想見江南路野客溪禽好在不¶
　　次韻和裴士傑庫部對棊上貢父學士¶
吏散公堂訟已平東軒一局晚牕明風雲不動星辰燦¶
樽俎無聲玉石爭意外死生由巧拙手中舒巻乍隂晴¶
自憐小數非秋格坐久惟聞鴻鵠聲¶
　　次韻和褚恕通察推淮上有感¶
小牀髙枕臥書空節物凄凉嵗嵗同錢在杖頭嘗自醉¶
花開門外為誰紅君閒好事棊成癖我病裁詩句不工¶
<pb:KR4d0115_WYG_020-11b>¶
故國欲歸歸未得東風隨夢去匆匆¶
　　和梅徳充見寄¶
前年離陜宴溪傍白髪蒼顔各老郎親意百年楊仲武¶
(原注楊仲武之姑嫁潘散騎所謂潘楊/者也而某之外祖乃徳充之大父也)友情千里晋眞¶
長(原注晋劉琰子眞長與王羲之雅相友善孫盛作昜/論語簡文使殷浩難之不能屈帝日使眞長來固應)¶
(有以/制之)論詩手出都官藁(原注聖俞為都官員外郎以詩/名天下徳充之世父也劉原父)¶
(嘗言唐有鄭都/官今有梅都官)好事家傳侍讀香(原注德充之大父翰/林學士侍讀在眞宗)¶
(為朝臣性善焚香其在官所每晨視/事必焚香至今人傳梅侍讀香方)書到并州何處覓¶
<pb:KR4d0115_WYG_020-12a>¶
柳溪髙㑹正傳觴¶
　　和歐陽伯和見寄¶
自笑無能與世疎此身疑作野人居穿花載酒雖難得¶
散髪行歌許自如頼有兒童守門户不妨賓客到堦除¶
㑹須拂拭烏皮几準擬虞卿共著書¶
　　和李文叔寄虢州孫元忠學士¶
病懶逢春不似春已衰心力未閒身入關勝跡都題漢¶
度隴方言漫計秦人㑹一時親賈馬交情千里屬雷陳¶
<pb:KR4d0115_WYG_020-12b>¶
漸知歸計無多事只待男婚女嫁人¶
　　次韻和榖熟徐仲元著作監倉之作¶
行見東州山外山卻回河上醉春寒新詩㸃檢畱心苦¶
舊事尋思覺鼻酸上疏未能同主父帶經猶得學倪寛¶
只今欲作歸休計淮上田園累嵗乾¶
　　奉呈中叔仙翁覬永光和¶
兩君相得富家聲書字題詩别有名健筆九分張長史¶
苦吟再產謝宣城門閒掩月居人少木老凌風直舍清¶
<pb:KR4d0115_WYG_020-13a>¶
顧我菲才空有願願同吏隠過昇平¶
　　和希魯四兄奉議陪蒲守景叔學士宴名閫堂書¶
　　事¶
大棟修梁城北樓使君冠葢簇樓頭左山右水足清㑹¶
弔古懐賢非俗流月出長天猶未夕風來大暑頓成秋¶
登髙能賦眞吾事未及相如死不休¶
　　和宋開叔韻遊風穴山白雲寺¶
人去人來半日間徘徊絶頂覺身閒風雲不動心猶恐¶
<pb:KR4d0115_WYG_020-13b>¶
星斗相輝手可攀皂葢逺如天上至籃輿曽記月中還¶
防身一劔今誰倚何必崆峒始是山¶
　　和僧圓益晚歸三峯¶
昨朝分路指溪泉今日憐師寄一篇歸去且看松徑綠¶
重來應見杏花妍風吹林杪聲初閙日曬牆陰影漸延¶
待得青春夜如晝卻煩相唤詠嬋娟¶
　　和夷仲兄嵩山嶽寺㑹宿¶
相迎終日踏泥沙行過山南路更賖雖有風光堪共賞¶
<pb:KR4d0115_WYG_020-14a>¶
自憐詩酒屬吾家野僧好事招題壁稚子無端愛折花¶
官冷囊空不須問此身强徤自生涯¶
　　悲陳子思¶
别後悲傷今已休相逢涙散不能收遺書欲問難開口¶
往事尋思若轉頭李白才華都是夢淵明牢落幾經秋¶
草堂故地今存否畱作生祠記舊遊¶
　　輓歐陽文忠公三首¶
夜夢鈞天去不還送車千乗出長安醉翁亭逺名空在¶
<pb:KR4d0115_WYG_020-14b>¶
㑹老堂深壁未乾墓草荒涼秋日暗松林蕭索晚風寒¶
北山有石誰能取四十年名不昜刋¶
少師盛徳書生服居士髙名數嵗餘清潁歸來人事近¶
白雲乗去夜堂虚累朝舊籍刋成史集古新編滿載車¶
聞説使星來已晩茂陵應復進遺書¶
冠冕魁吾二府尊義緣宗社不謀身生前事業成三主¶
天下文章無兩人志與經綸埋厚地道懐正直作明神¶
未年七十身先退再使人間風俗淳¶
<pb:KR4d0115_WYG_020-15a>¶
　　五言絶句¶
　　和陳子思遊靈泉山¶
婆娑盤石大狼籍野雲多借問山中客桃源路幾何¶
　　和十一舅題金蝦蟇¶
石窟昔蔵金蟾光射百尋今朝在何處山景正隂隂¶
　　和希之¶
幽禪吾不學靜處豈無心日轉眠雙樹風和散兩襟¶
　　月没¶
<pb:KR4d0115_WYG_020-15b>¶
月没雲生障風和雪壓沙居家嘗似客行路卻如家¶
　七言絶句¶
　　過泗州贈同行¶
往來不絶千竿繖頭尾相銜兩岸船安得樓髙三萬丈¶
與君直上看雲煙¶
　　將次六邑讀子美詩有感¶
蘇嵐背日千盤曲淝渚迎風四面吹此水此山吾有恨¶
杜陵才子不同時¶
<pb:KR4d0115_WYG_020-16a>¶
　　從霍邱赴六邑道中即事¶
野塘無渡水潺潺五月凉于八月間傳語弟兄今好在¶
有聲相唤卽西還¶
　　與信陽王君儀司理約遊首山寺不遂¶
渡河五里列南山僧閣連延半嶺間嵗暮相招春晚去¶
出城風兩又空還¶
　　杜家溪¶
入山先到杜家溪溪水長流不住泥好作清新紀秋色¶
<pb:KR4d0115_WYG_020-16b>¶
竹林深處為君題¶
　　江行¶
長航駕浪入煙空大醉髙吟天地中快事平生未曽有¶
渡江才得一帆風¶
　　楓橋寺讀張祐詩碑云長洲苑外草蕭蕭卻憶相¶
　　從嵗月遥惟有别時應不忘暮烟疎雨過楓橋是¶
　　夜與溫老語殊可人翼日又邂逅程夢良二人相¶
　　送寺門因畱一章紀事¶
<pb:KR4d0115_WYG_020-17a>¶
茂苑春歸花信空黄梅漸熟麥揺風今朝門外分攜處¶
還是楓橋烟雨中¶
　　和陳子思謝見過¶
入城那復得逍遥酒熟花開卻見招從此相思不須説¶
只將詩句寫無聊¶
　　和陳子思宿陳家寺¶
詩老才多又好奇吟來直欲壓元暉惟予不奈思家意¶
夢逐山雲一夜歸¶
<pb:KR4d0115_WYG_020-17b>¶
　　和陳子思晚出崇因¶
兩山夾路鬱崔嵬雲縷飛空似剪裁此日定須相别去¶
甕中殘酒待誰開¶
　　和陳子思馬上口占令益師攜茶紙赴㑹之作二¶
　　首¶
㡬時曽買建溪芽小篋深藏品必嘉豫約今朝狂醉後¶
須煩同泛一甌花¶
早攜數幅過山隅明日詩情各有餘案上羅文如已少¶
<pb:KR4d0115_WYG_020-18a>¶
金花銀葉也堪書¶
　　次韻陳子思¶
每到題詩偏得趣自憐把酒不能歌他時若有相思意¶
寄我千篇不是多¶
　　和陳子儀¶
臨行又探北園芳且欲相延伴酒觴不似春花少顔色¶
只看蜂蝶逐風狂¶
　　次韻陳子思畱别¶
<pb:KR4d0115_WYG_020-18b>¶
上馬同尋舊路行風林日暖自無聲此時話别難為語¶
山水淙淙聒耳鳴¶
　　次韻十一舅畱别¶
莫説他時招我昜須知此日别翁難還家何似偏相憶¶
卻檢殘書獨自看¶
　　和子瞻題文周翰郭熙平逺圖二首¶
牕間咫尺似天邉不識應言小輞川聞説平居心目倦¶
暫開黄巻卽醒然¶
<pb:KR4d0115_WYG_020-19a>¶
木落山空九月秋畫時應欲遣人愁因思夢澤經由䖏¶
二十年間若轉頭¶
　　和宋開叔監簿解榜¶
衣冠相見雖甥舅埸屋同遊若弟兄今日青雲皆有意¶
他時白首見功名¶
　　和夷仲兄舟次蒼陵¶
蒼陵每過怯舟還聞説蛟龍在水間今我到來都不問¶
一聲鳴櫓見青山¶
<pb:KR4d0115_WYG_020-19b>¶
　　和宋寜道太祝簡陳濟翁¶
從吾坦率任吾眞每到花時得意新但恐詩人足離别¶
此生何處不逢春¶
　　某在洛中蒙朝請惠書促歸兼録示賞家園芍藥¶
　　兩絶比離洛中芍藥已闌矣因次元韻追和二首¶
花開次第剪䌓枝先後爭妍各是時謾和新篇隨尺素¶
何須親見始題詩¶
㸔花不覺過花時香草才餘十&KR0190;枝聞説殘樽猶可倒¶
<pb:KR4d0115_WYG_020-20a>¶
曉風吹䄂已披披(原注韓退之詩何如/不待報歸䄂風披披)¶
　　次韻和魏聖源¶
市朝雖近是閒官詩句清新酒量寛料得還家霜滿地¶
贈袍應有故人寒¶
　　寄潁川歐陽仲純兄弟¶
早來簷雨瀉空階投晚隂雲四向開最好西湖今夜月¶
不知誰在女郎臺¶
　　寄蔡州歐陽仲純¶
<pb:KR4d0115_WYG_020-20b>¶
東西相去若比鄰肥馬輕裘有故人美酒如霞花似錦¶
莫令辜負汝陽春¶
　　寄成都宇文裘¶
春深相别已秋深日戴烏巾遶竹林斫得魚竿長十丈¶
無由同釣錦江心¶
　　次韻答楊二十器之簡後見貽之作¶
門外曾畱長者車醉如白也騎鯨魚恨無車騎堪生計¶
不得長安買酒壚¶
<pb:KR4d0115_WYG_020-21a>¶
　　再次韻¶
散髪行歌意自如不須身作&KR1500;書魚相逢酌酒彈棊外¶
共杵丹砂試藥壚¶
　　戲贈濟隂令羅正之¶
飲酒不論彭澤令草書渾學右將軍更知近日詩為苦¶
未及襄陽有幾分¶
　　和僧圓益¶
山峯望處人難到草徑行來馬自知多謝山僧掃塵壁¶
<pb:KR4d0115_WYG_020-21b>¶
我今有意不能題¶
　　戲畱僧圓益¶
城頭雲景曉漫漫未雪先驚特地寒明夜若能沽美酒¶
詩僧應不問歸鞍¶
　　和僧圓益先到靈泉¶
無煙逺數三千嶂有馬同驅十二蹄卻喜山前堪洗耳¶
水聲激激聴寒溪¶
　　飛泉¶
<pb:KR4d0115_WYG_020-22a>¶
飛泉噴薄萬珠圓宛似驪山十月間好作湯池浴寒月¶
醒人心處是潺潺¶
　　神泉¶
神泉題字若魚鱗短句長篇數十人試向壁間尋作者¶
李師中後有黄莘¶
　　書軒¶
書軒東向木欄干寒食相招對酒盤日色帶隂春竟晚¶
幽花未落蝶成團¶
<pb:KR4d0115_WYG_020-22b>¶
　　卽事二首¶
屋破風斜漏不休布衾無裏臥窮秋貧家未説田家苦¶
狼籍殘書濕自收¶
溪迴帶樹彎彎緑山逺迎人步步髙春水滿塘頽岸去¶
也如江上見風濤¶
　　偶題¶
挂杖行行去路遥城荒樹老色蕭條潁州寺裏僧知否¶
夜夢常遊飛蓋橋¶
<pb:KR4d0115_WYG_020-23a>¶
　　自嘲¶
箸下嘗來新蟹美甕中篘得舊醅渾只今醉倒君休笑¶
便是當時吏部孫¶
　　自憐¶
自憐貧病也為儒燈火相親十嵗餘昔作兒童今已老¶
案頭猶有未看書¶
　　病中¶
閒後題詩醉後歌身名官業任蹉跎不知老境何形狀¶
<pb:KR4d0115_WYG_020-23b>¶
但覺新來病痛多¶
　　五更有感¶
杯酒雖同興自殊夜來不寤自嘻吁五更月落牕還暗¶
愁聴山禽呌勃姑¶
　　放魚¶
續縵沉鈎釣水濱衆魚撥撥錦為鱗卻將鮮鯉池中放¶
待倩傳書付逺人¶
　　社鼓¶
<pb:KR4d0115_WYG_020-24a>¶
社鼓鼕鼕南北村老人相倚話柴門自從嘉祐初年後¶
直至元豐有稻孫¶
　　天磨石¶
玉京傳詔下南山鐫鑿髙崕使轉旋大匠不知人世用¶
未施輪軸便升天¶
　　金錯刀¶
傾囊倒篋皆珍怪中有如刀兩大錢不是美新能制作¶
為憐今近一千年¶
<pb:KR4d0115_WYG_020-24b>¶
　　玉刀¶
鏡臺杵臼昔嘗有何人更以玊為刀已覺空堂走魑魅¶
卻緘虹氣授兒曹¶
　¶
　¶
　¶
　¶
　西臺集巻二十¶
